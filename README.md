# Ghost of Tsushima - Kurosawa mode

Bohužel jsem touto hrou momentálně pohlcen, a tudíž mi nezbývá mnoho času na kvalitní zpracování tohoto pojednání. Proto ve vší stručnosti pojďme na to!

## Ghost of Tsushima

Je akční adventura odehrávající se ve 13. století během mongolské invaze na ostrově Tsushima v Japonsku.
Příběh této hry pro nás v tento moment není podstatný, protože dříve nebo později si ji zahrajete. Přesto zmíním, že hrajete za samuraje Jin Sakai, jehož jediným příbuzným je jeho strýc, Lord Shimura. Strýc je na začátku hry zajat Mongoly a vaším úkolem je ho zachránit.
Jako hlavní přednost musím zmínit vizuální stránku. Nádherné prostředí zpracované v realistickém stylu doplňuje minimální UI, které je zde velice dobře zpracované. Tato kombinace napomáhá imerzi a přispívá k pocitu, že se díváte na film.

## Akira Kurosawa

Nejvýznamnější japonský režisér a scénárista 20. století. Jeho snímky mu přinesly Zlatého lva i Oscara za nejlepší zahraniční film. Jeho úspěch umožnil nejen jemu, ale i ostatním japonským autorům vstup na mezinárodní trh. Hlavními tématy jeho děl jsou, čest, morálka, spravedlnost a samurajská kultura. Z jeho děl musím zmínit alespoň Sedm samurajů (1954), Rašómon (1950) a Ran (1985).
Shodou okolností by měl v době psaní tohoto pojednání narozeniny.

## Kurosawa mode

Protože byla hra významně inspirována filmy Akira Kurosawy, tým vývojářů se rozhodl tomuto režisérovi vzdát hold a vytvořit 'Kurosawa mode'.
Tento režim ovlivňuje pouze vizuální stránku hry. Kromě japonského dabingu je použit také černobílý filtr se zrněním, který navozuje atmosféru feudálního Japonska. Je také upraven zvuk.
[Porovnání klasického a Kurosawa režimu](https://www.youtube.com/watch?v=spDN_KbKxT4)

## Závěr

Kromě těchto poznatků bych hru určitě doporučil. Osobně jsem Kurosawa mód nevyužil, ale japonský dabing byl pro mě jasná volba. A to i v případě, že zrovna hrajete Path of Exile 2 nebo Kingdom Come: Deliverance II. Na dohrání hlavního příběhu stačí jen přibližně 25 hodin ;)

P. S.: Při hledání informací k tomuto úkolu jsem si nevědomky zkazil podstatnou část příběhu.
